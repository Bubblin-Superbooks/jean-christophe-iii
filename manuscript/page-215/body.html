<div class="leaf flex"><div class="inner justify"><p>--- Minä tahdon kuolla. Minä en voi enää… en voi elää enää… Mitä toimittaa elää?</p><p>--- Christophe, pikku Christophe. Sinä et ole yksin. Sinua rakastetaan…</p><p>--- Mitä se koskee minuun? Minä en rakasta enää mitään. Elivät tai kuolivat muut, samantekevä. Minä en rakasta enää mitään, minä rakastin vain häntä, vain häntä!</p><p>Christophe nyyhkytti rajummin, pusertaen päätänsä käsiinsä. Rosa ei voinut enää sanoa mitään. Christophen intohimon itsekkyys viilsi häntä kuin veitsi. Juuri hetkellä, jolloin hän luuli olevansa Christophea lähimpänä, tunsi hän itsensä yksinäisemmäksi ja surkeammaksi kuin koskaan ennen. Tuska ei ollut heitä lähentänyt, vaan erotti yhä lisää. Rosa itki hillittömästi.</p><p>Jonkun hetken päästä keskeytyi Christophen itku ja hän kysyi:</p></div> </div>