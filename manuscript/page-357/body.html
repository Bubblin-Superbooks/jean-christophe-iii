<div class="leaf flex"><div class="inner justify"><p class="no-indent  ">Myrrhan kurkusta kuului silloin pieni naurunkurahdus; hän oli ottanut taskustaan neulan ja sakset, alkoi nyt ratkoa hatustaan irti sulkia, ja ompeli sitten ne siihen kiinni uudella tavalla: hän näytti aikovan jäädä tähän kaikeksi päivää.</p><p>--- Ei, hölmöseni, vastasi hän Christophelle. Jos he tahtoisivat tulla, luuletko, etteivät he osaisi tänne?</p><p>Se iski Christophea suoraan sydämeen. Hän käännähti Myrrhaan päin; tyttö ei häneen katsellut, vaan jatkoi työtään. Christophe meni lähemmäksi häntä:</p><p>Myrrha! sanoi hän.</p><p>--- No? äännähti Myrrha keskeyttämättä ompeluaan.</p><p>Christophe asettui polvilleen voidakseen tarkastaa häntä paremmin.</p><p>--- Myrrha! toisti Christophe.</p><p>--- No, mikä nyt? kysyi Myrrha nostaen silmänsä työstä ja katsellen häneen hymyillen. Mikä sinulla on?</p></div> </div>