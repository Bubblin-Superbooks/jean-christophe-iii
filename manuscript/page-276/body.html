<div class="leaf flex"><div class="inner justify"><p class="no-indent  ">auki, ja hän oli huvittavan arvokkaan näköinen, niinkuin lapset herätessään. Mutta kun seuraavalla laiturilla muuan hieno vallasnainen tuli ja istuutui lähelle häntä, niin hän kirkastui heti ja koetti puhella Christophelle tunnelmallisesti ja sivistyneesti. Hän puhutteli nyt Christophea juhlallisen jäykästi sanalla "te". Christophe aprikoi, mitä Aada sanoisi kauppansa omistajattarelle, kun oli nyt näin myöhästynyt. Aada ei ollut siitä millänsäkään.</p><p>--- Turhia, tämä ei ole ensi kertaa.</p><p>--- Mitenkä niin?…</p><p>--- Että olen myöhästynyt, vastasi Aada kysymyksestä harmissaan.</p><p>Christophe ei uskaltanut kysyä syytä, miksi Aada oli sillä tavoin ennen myöhästynyt.</p><p>--- Mitä sinä nyt sanot hänelle?</p><p>--- Että äitini tuli kipeäksi… kuoli… mitä vaan!</p><p>Christophea vaivasi, että Aada jutteli niin keveästi.</p></div> </div>