<div class="leaf flex"><div class="inner justify"><p>Christophe tyrmistyi. Häneltä putosi leipäpala kädestä.</p><p>--- Mitä! Mikä nyt on? kysyi hän. Rosa toisti:</p><p>--- Oh, Christophe!… Tapahtunut sellainen onnettomuus…</p><p>Christophe työnsi pöydän edestään ja änkytti:</p><p>--- Täällä?</p><p>Rosa osoitti pihan toisella puolella olevaa taloa.</p><p>Christophe huudahti:</p><p>--- Sabina! Rosa itki:</p><p>--- On kuollut.</p><p>Christophe ei nähnyt enää mitään. Hän nousi ylös, hän tunsi kaatuvansa, hän takertui pöytään, hän kaatoi siinä olevat esineet, hän tahtoi huutaa. Hän kärsi hirveää tuskaa. Häntä annatti ylön.</p><p>Rosa juoksi kauhistuneena hänen luokseen; hän piteli Christophen päätä ja itki.</p><p>Heti, kun Christophe saattoi puhua, sanoi hän:</p></div> </div>