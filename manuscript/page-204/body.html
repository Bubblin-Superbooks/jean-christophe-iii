<div class="leaf flex"><div class="inner justify"><p class="no-indent  ">nukutte.</p><p>--- Nukun, vastasi Sabina.</p><p>Hän katseli maahan, hän koetti hymyillä; mutta hänen suunsa vapisi.</p><p>--- Christophe!… sanoi hän yhtäkkiä suoristuen ja kallistuen hänen puoleensa.</p><p>Hänen äänessään soi ahdistus. Tuntui kuin hän olisi aikonut sanoa:</p><p>--- Jääkää! Älkää lähtekö!…</p><p>Christophe otti häntä kädestä, katseli häntä, hän ei voinut ymmärtää, miksi Sabina piti tuota kahden viikon matkaa niin tärkeänä; mutta hän odotti ainoastaan sanaa luvatakseen hänelle:</p><p>--- Minä jään…</p><p class=" stretch-last-line ">Juuri, kun Sabina aikoi puhua, aukesi kadulle vievä ovi ja Rosa ilmestyi kynnykselle. Sabina veti kätensä pois Christophen kädestä ja meni nopeasti sisään. Ovellansa katsoi hän vielä kerran Christopheen, — ja</p></div> </div>