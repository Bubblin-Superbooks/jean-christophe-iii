<div class="leaf flex"><div class="inner justify"><p>Christophe tunsi, miten kallis tuo tuollainen puhdas hellyys oli. Hän kaipasi lohdutusta niin! Hän syleili Roosaa:</p><p>--- Sinä olet hyvä, sanoi hän, sinä siis rakastit häntä, niinhän?</p><p>Rosa vetäysi hänestä irti, heitti häneen intohimoisen katseen, eikä vastannut mitään, vaan alkoi itkeä jälleen.</p><p>Tuo katse teki Christophelle selväksi erään asian, sillä se puhui:</p><p>--- En minä häntä rakastanut… Christophe näki viimein seikan, jota hän ei ollut vielä tiennyt, jota hän ei ollut tahtonut nähdä kuukausiin. Näki, että Rosa rakasti häntä.</p><p>--- Hyst! sanoi Rosa; minua huudetaan.</p><p>Kuului Amalian ääni.</p><p>Rosa kysyi:</p><p>--- Tahdotko mennä sisään huoneeseesi? Christophe vastasi.</p></div> </div>