<div class="leaf flex"><div class="inner justify"><p>--- Sen tähden, että minä rakastan sinua.</p><p>--- Siis sinä rakastaisit minua vielä silloinkin, jos minä en rakastaisi sinua?</p><p>--- Niin.</p><p>--- Ja jos minä rakastaisin toista, rakastaisitko sinä minua yhä?</p><p>--- Ah, sitä en tiedä… Enpä luule… Joka tapauksessa olisit sinä viimeinen, jolle enää tulisin sitä sanomaan.</p><p>--- Mitä siinä sitten olisi muuttunut?</p><p>--- Paljonkin. Ehkä minä itse. Mutta varmasti sinä.</p><p>--- Mitä se siihen vaikuttaisi, jos minä olisin muuttunut?</p><p>--- Se vaikuttaisi kaiken. Minä rakastan sinua sellaisena kuin nyt olet. Jos sinusta tulisi toisenlainen, en vastaisi, että sinua enää rakastaisin.</p><p class=" stretch-last-line ">--- Sinä et minua rakasta, et minua rakasta! Mitä tuo tuollainen saivartelu on. Ihminen rakastaa tai ei rakasta. Jos sinä rakastat minua täytyy sinun rakastaa minua</p></div> </div>