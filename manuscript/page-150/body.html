<div class="leaf flex"><div class="inner justify"><p>He nauroivat kumpikin. He ajattelivat rouva Vogelia.</p><p>--- Naisraukka! sanoi Sabina; kuinka hän on väsyttävä.</p><p>--- Hän itse ei väsy koskaan, jatkoi Christophe harmistuneen näköisenä.</p><p>Sabina ilostui hänen kasvojensa ilmeestä ja sanoistaan.</p><p>--- Teistä on se hauskaa? kysyi Christophe. Teille se kyllä onkin mukavaa. Te kun olette turvassa.</p><p>--- Totta kyllä, virkkoi Sabina. Minä vetäydyn lukon taakse.</p><p>Sabina naurahti suloisesti, melkein hiljaa. Christophe kuunteli häntä hurmaantuneena, keskellä hiljaista yötä. Hän hengitti nauttien raitista ilmaa.</p><p>--- Ah, miten ihanaa on vaieta! huudahti Christophe venytellen ruumistaan.</p><p>--- Ja miten tarpeetonta puhua! vastasi Sabina.</p></div> </div>