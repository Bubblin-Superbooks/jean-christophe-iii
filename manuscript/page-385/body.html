<div class="leaf flex"><div class="inner justify"><p>--- Ah! huokaisi Christophe; miksi sitten elää? Sellainen ei maksa vaivaa. Onhan toki ihmisiä, jotka sanovat, että minkä tahtoo, sen tekee!…</p><p>Gottfried naurahti jälleen, ja sanoi lauhkeasti:</p><p>--- Vai niin?… No, sellaiset ihmiset ovat aika valhettelijoita, ystäväni. Tahi sitten eivät he liikoja tahdokaan…</p><p>He olivat tulleet erään harjun laelle. He syleilivät toisiaan hellästi. Pikku kaupustelija lähti menemään, väsynein jaloin. Christophe jäi katselemaan ajatuksissaan häntä. Näki hänen loittonevan. Hän mutisi itsekseen enon sanoja:</p><p>--- <em>Als ich kann</em>. (Sen, mitä voin).</p><p>Ja hän hymyili ajatellessaan:</p><p>--- Niin… Toden totta… Se riittää.</p><p class=" stretch-last-line ">Hän lähti takaisin kaupunkia kohti. Kova lumi narskui hänen anturainsa alla. Talven tuima pohjoinen viima varisti kukkulalla vaivaisiksi kiusaantuneiden</p></div> </div>