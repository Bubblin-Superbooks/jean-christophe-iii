<div class="leaf flex"><div class="inner justify"><p class="no-indent  ">käsiään; että he jättävät minut tänne!</p><p>Mutta, sanoi Christophe, itsehän te sitä tahdoitte.</p><p>--- Enkä tahtonut.</p><p>--- Tehän menitte heitä pakoon.</p><p>--- Jos menin heitä pakoon, se ei kuulu heihin. Heidän täytyy minua etsiä. Ja miten olisi käynyt, jos olisin eksynyt…</p><p>Ja tyttö heltyi jo surkuttelemaan itseään, miten sitten olisi käynyt… jos olisi käynyt päinvastoin kuin kävi.</p><p>--- Oh, kyllä nyt heidät läksytän, uhkasi hän. Ja hän lähti menemään suurin askelin pitkin tietä.</p><p class=" stretch-last-line ">Siinä menossa hän muisti Christophen, ja katsoi häneen uudestaan: Mutta nyt oli jo liian myöhäistä, tyttö purskahti nauruun. Pikku pahahenki, joka oli tullut hetki sitten häneen, oli jo mennyt pois. Odottaessaan uuden tuloa katseli hän nyt Christopheen välinpitämättömin silmin. Ja sitäpaitsi hänellä oli nälkä.</p></div> </div>