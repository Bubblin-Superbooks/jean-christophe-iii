<div class="leaf flex"><div class="inner justify"><p>--- Minä sanoin, että odotetaan vaan. Ei kannattanut, kuten näet, juoksuttaa minua niin kiireesti.</p><p>--- Se on totta.</p><p>He odottivat, loikoen molemmat rosoisella pengermällä. Myrrha hyräili jotakin laulua. Christophe hyräili myöskin muutamia säkeitä. Mutta hän keskeytti vähän väliä kuunnellen korva tarkkana:</p><p>--- Nyt he taitavat tulla, olin kuulevinani. Myrrha lauloi yhä vaan.</p><p>--- Ole nyt hiljaa, hetkinen. Myrrha keskeytti.</p><p>--- Ei, se ei ollut mitään. Myrrha alkoi taas laulaa. Christophe ei pysynyt enää paikallaan:</p><p>--- Ehkäpä he ovat eksyneet.</p><p>--- Eksyneetkö? Ei täällä voi eksyä. Ernest tuntee kaikki tiet.</p><p>Omituinen ajatus pälkähti Christophen päähän.</p><p class=" stretch-last-line ">--- Jospa he pääsivät tänne ennen meitä, ja lähtivät</p></div> </div>