<div class="leaf flex"><div class="inner justify"><p class="no-indent  ">alas,<br>Christophe huomasi, että Sabina teki jotain.</p><p>--- Mitä te siellä teette? kysyi hän.</p><p>(Heitä erotti toisistaan sakea murattiköynnös, joka oli verhona puutarhojen välillä.)</p><p>--- Katsokaa, vastasi Sabina kohottaen ylös vatia, jota hän piti polvillaan; minä silvon sokeriherneitä.</p><p>Ja Sabina huokaisi raskaasti.</p><p>--- Ei taida olla työ hauskaa? virkkoi Christophe nauraen.</p><p>--- Oh! vastasi Sabina; on niin ikävää aina ajatella ruokiaan.</p><p>--- Lyönpä vetoa, virkkoi Christophe, että te mieluummin jättäisitte päivällisen kuin valitsette ikävyyden, jota sen valmistus tuottaa, jos valinta olisi mahdollista.</p><p>--- Se on varma! huudahti Sabina.</p><p class=" stretch-last-line ">--- Kuulkaapas! Minä tulen teitä auttamaan.</p></div> </div>