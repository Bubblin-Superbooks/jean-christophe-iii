<div class="leaf flex"><div class="inner justify"><p class="no-indent  ">Christophelle; hän ei ehkä olisi sitä tehnytkään, jos olisi sen voinut tehdä. Mutta hänestä oli sietämätöntä, ettei hän voinut sitä. Jos naiselle ei jätä kuvittelua, että hänellä on ehdoton hyvää tai pahaa tekevä valta mieheen, joka häntä rakastaa, niin osoittaa mies hänelle sillä rakkautensa puutetta ja syöksee naisen ehdottomasti koettelemaan valtansa suuruutta. Christophe ei osannut tätä varoa. Kun Aada kysyi häneltä leikillään:</p><p>--- Jätätkö musiikkialasi minun tähteni? (vaikkei Aada sitä suinkaan tahtonutkaan), vastasi Christophe suoraan:</p><p>--- Oh, kultaseni, siinä et sinä eikä kukaan voi mitään. Minä olen musiikkimies aina.</p><p>--- Ja sinä väität rakastavasi minua? huudahti Aada närkästyneenä.</p><p class=" stretch-last-line ">Aada vihasi tuota musiikkia, — sitä enemmän, kun hän ei siitä ymmärtänyt mitään ja kun hänen oli</p></div> </div>