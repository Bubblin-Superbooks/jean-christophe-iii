<div class="leaf flex"><div class="inner justify"><p>--- En tiedä, vastasi Christophe.</p><p>--- Miksi sinä et vastaa? Minä olen kysynyt sinulta kolmesti samaa asiaa.</p><p>--- Mitä sinä sitten tahdot? kysyi Christophe lauhkeasti.</p><p>Aada ryhtyi jälleen eriskummallisiin puheisiinsa. Christophe teki väsyneen eleen.</p><p>--- Kyllä, kyllä, minä lopetan heti. Yksi ainoa sana vain!</p><p>Ja Aada alkoi täyttä vauhtia. Christophe ravisteli itseään vihasta.</p><p>--- Jätä jo minut rauhaan noilta roskaisuuksilta!</p><p>--- Minähän lasken vain leikkiä.</p><p>--- Keksi puhtaampia aiheita!</p><p>--- Selitä edes. Sano, miksi sinä et siitä pidä.</p><p>--- Ei kannata selittää, miksi tunkio haisee! Se haisee, sillä hyvä.<br>Minä tukin nenäni, ja menen pois.</p></div> </div>