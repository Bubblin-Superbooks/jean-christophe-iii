<div class="leaf flex"><div class="inner justify"><p>Toisella puolella ovea seisoi Sabina, paljain jaloin permannon paasilla, väristen vilusta.</p><p>Niin he pelkäsivät… kuinka kauan? Minutteja vai tunteja?… He eivät tienneet edes olevansa siinä; ja kuitenkin tiesivät he sen. He avasivat toisilleen syliään, — Christophe niin kiivaan rakkauden lamaamana, ettei hänellä ollut rohkeutta astua sisään, — Sabina kutsuen häntä, odottaen, ja vavisten, ettei hän tullut… Ja kun Christophe viimein aikoi mennä sisään, oli Sabina jo tehnyt päätöksen ja työntänyt salvan eteen.</p><p>Silloin tuli Christophe kuin hulluksi. Hän painoi ovea kaikin voimin.<br>Hän rukoili huulet avaimen reiässä:</p><p>--- Avatkaa!</p><p class=" stretch-last-line ">Hän mainitsi Sabinaa nimeltä, aivan hiljaa; Sabina kuuli hänen läähättävän hengityksensä. Sabina seisoi lähellä ovea, liikkumatta, jäykistyneenä, kalisevin hampain, hänellä ei ollut voimaa avata eikä mennä</p></div> </div>