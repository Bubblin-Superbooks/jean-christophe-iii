<div class="leaf flex"><div class="inner justify"><p class="no-indent  ">sanavarastonsa ei ollut kovin runsas; eikä Sabina helpoittanut hänen tehtäväänsä: hän ainoastaan toisti, mitä Christophe oli sanonut: )</p><p>--- Tänä iltana oli niin kaunista.</p><p>--- Aivan niin, tänä iltana oli ihmeen kaunista.</p><p>--- Pihalla ei ollut raitista ilmaa.</p><p>--- Niin, siellä oli tukahuttavaa.</p><p>Keskustelu tuli kiusalliseksi. Sabina käytti hyväkseen sitä seikkaa, että oli aika viedä tyttö sisään, ja poistui; eikä hän sitten enää näyttäytynyt.</p><p class=" stretch-last-line ">Christophe pelkäsi, että hän tekisi ehkä samoin seuraavanakin iltana ja karttaisi joutumasta hänen pariinsa muulloin kuin Louisan ollessa läsnä. Mutta asia oli päinvastoin; ja huomenna koetti Sabina ryhtyä jälleen seurusteluun. Hän teki sen paremminkin pakosta kuin ilosta; tunsi, että hänelle tuotti suurta vaivaa löytää keskustelun aiheita ja että hänen pakinansa ikävystyttivät häntä itseäänkin: kysymykset ja vastaukset</p></div> </div>