<div class="leaf flex"><div class="inner justify"><p>--- Huomen tulee aina, virkkoi Gottfried.</p><p>--- Mutta mitä tehdä, kun ei tahtomisesta ole apua?</p><p>--- Valvo ja rukoile.</p><p>--- Minä en usko enää. Gottfried hymyili:</p><p>--- Sinä et eläisikään, jos et uskoisi. Jokainen uskoo. Rukoile.</p><p>--- Rukoile, mitä?</p><p>Gottfried osoitti aurinkoa, joka nousi taivaan rannalla punaisena ja jäisen-hohtavana:</p><p class=" stretch-last-line ">--- Ole hurskas ylenevän päivän edessä! Älä ajattele sitä, mitä tulee vuoden päästä, kymmenen vuoden päästä. Ajattele ainoastaan tätä päivää. Jätä teoriat. Kaikki teoriat, näetkös, hyveenkin teoriat, ovat pahoja, ovat typeriä, saavat aikaan ainoastaan pahaa. Älä pakoita elämää kaavoihin. Elä <em>nyt</em> juuri. Ole hurskas kutakin päivää kohtaan. Rakasta sitä, kunnioita sitä, älä ainakaan sitä häväise, älä estä sitä kukkimasta. Rakasta sitä silloinkin, kun se on harmaa ja suruinen niin kuin</p></div> </div>