<div class="leaf flex"><div class="inner justify"><p>--- Oh, ainoastaan pariksi, kolmeksi viikoksi.</p><p>--- Pariksi, kolmeksi viikoksi! sanoi Sabina tyrmistyneen näköisenä.</p><p>Christophe selitti, että hän oli sitoutunut konserttimatkalle; mutta sitten, kotiin palattuaan, ei hän lähtisi mihinkään koko talvena.</p><p>--- Talvi, virkkoi Sabina, se on kaukana…</p><p>--- Eihän, väitti Christophe, se tulee pian. Sabina pudisti päätänsä katsomatta Christopheen.</p><p>--- Milloin me näemme toisemme? kysyi hän hetken päästä.</p><p>Christophe ei oikein ymmärtänyt tätä kysymystä: hän oli äsken siihen jo vastannut.</p><p>--- Heti, kun tulen takaisin: neljäntoista, enintään kahdenkymmenen päivän päästä.</p><p>Sabina oli yhä yhtä järkkyneen näköinen. Christophe koetti lyödä asian leikiksi:</p><p class=" stretch-last-line ">--- Aika ei teistä ole pitkä, virkkoi hän; tehän</p></div> </div>