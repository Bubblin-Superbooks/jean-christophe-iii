<div class="leaf flex"><div class="inner justify"><p class="no-indent  ">kävellä, minne vaan, suoraan eteenpäin.</p><p>--- Entä minnekäs te menette? kysyi tyttö.</p><p>--- En tiedä minäkään.</p><p>--- Se sopii. Mennään sitten yhdessä.</p><p>Tyttö otti luumuja liiviensä rakosesta ja alkoi popsia niitä.</p><p>--- Te syötte itsenne kipeäksi, sanoi Christophe.</p><p>--- En sittenkään. Minä syön kaiket päivät. Liivien raosta näki<br>Christophe paidan.</p><p>--- Nyt ne ovat ihan lämpimiä, sanoi tyttö.</p><p>--- Ihankohan?</p><p>Tyttö antoi hänelle nauraen luumun. Christophe söi sen. Tyttö katsoi häneen syrjäsilmällä, imeskellen hedelmiä kuin lapsi. Christophe ei oikein tiennyt, miten seikkailu päättyisi. Eikä tyttökään sitä aavistanut. Hän odotti.</p><p>--- Hohoi! huudettiin metsästä.</p></div> </div>