<div class="leaf flex"><div class="inner justify"><p class="no-indent  ">loukkaantuisi. Hän käänsi nopeasti puheen muualle.</p><p>--- Ja sitäpaitsi, jatkoi hän, tämä on ainoa aika viikosta, jolloin saa rauhassa nauttia puutarhassa.</p><p>--- Niin, virkkoi Christophe. He eivät ole nyt täällä. He katsahtivat toisiinsa.</p><p>--- Kuinka hiljaista! äännähti Sabina. Ei ole tällaiseen tottunut… ei tiedä enää, missä onkaan…</p><p>--- Oh! huudahti Christophe yhtäkkiä rajusti ja vihoissaan; joskus minun tekisi mieleni hänet kuristaa!</p><p>Ei tarvinnut selittää, ketä hän tarkoitti.</p><p>--- Entäpä toiset? kysyi Sabina iloisesti.</p><p>--- Kyllä, virkkoi Christophe aremmin. Onhan Rosa.</p><p>--- Tyttöraukka! virkkoi Sabina.</p><p>He vaikenivat.</p><p>--- Jos olisi aina sellaista kuin nyt!… huokaisi Christophe.</p><p class=" stretch-last-line ">Sabina loi häneen nauravat silmänsä, ja laski jälleen katseensa</p></div> </div>