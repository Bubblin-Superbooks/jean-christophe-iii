<div class="leaf flex"><div class="inner justify"><p>Välistä avasi Aada silmiään, tirkisteli Christopheen, ei näyttänyt heti aivan häntä tuntevan, hymyili hänelle, ja siirtyi unesta toiseen. Hän kysyi Christophelta, mitä kello oli.</p><p>--- Neljännestä vaille yhdeksän. Aada aprikoi unen horteessaan:</p><p>--- Mitä se… neljännestä vaille yhdeksän?</p><p>Puoli kymmenen hän venyttelihe, huokaisi ja sanoi, että hän nousee ylös.</p><p>Kello tuli kymmenen, ennenkuin hän liikahtikaan. Hän suututtelihe:</p><p>--- Taas kello!… Aina se… aika menee…</p><p class=" stretch-last-line ">Christophe nauroi ja tuli istumaan sängyn reunalle hänen luokseen. Aada kietoi kätensä hänen kaulaansa, ja kertoi hänelle, mitä unia hän oli nähnyt. Christophe ei kuunnellut liioin ja keskeytti silloin tällöin hellällä sanasella, mutta Aada pyysi häntä olemaan hiljaa, ja jatkoi sangen vakavana, ikäänkuin mitäkin ylen tärkeitä</p></div> </div>