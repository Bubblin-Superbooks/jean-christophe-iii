<div class="leaf flex"><div class="inner justify"><p>--- Mitä hullua! Kun tietää, että se ilo kestää vain hetken, ja että sitten seuraa koko iäisyys.</p><p>--- Te olette siis varma tuosta iäisyydestä?</p><p>--- Tietysti.</p><p>Christophe kyseli edelleen. Hän värisi halusta ja toivosta, että<br>Leonhard voisi antaa hänelle kumoamattomat todistukset uskoon! Kuinka<br>innokkaasti hän silloin olisi luopunut koko maailmasta ja seurannut<br>Leonhardia Jumalan luokse.</p><p class=" stretch-last-line ">Leonhard oli ylpeä apostolintehtävästään ja vakuutettu muuten, että Christophen epäilykset olivat ainoastaan pintaa, ja että ne kohteliaasti ja hienosti alistuisivat ensimmäiset todistuskappaleet kuullessaan; ja Leonhard turvautui ensiksi pyhiin kirjoihin, evankeliumin auktoriteettiin, ihmeihin, traditsioniin. Mutta hän tuli alakuloiseksi, kun Christophe keskeytti</p></div> </div>