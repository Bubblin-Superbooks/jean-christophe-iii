<div class="leaf flex"><div class="inner justify"><p>--- Minä en tahtoisi, että sinä valehtelet.</p><p>Aada närkästyi.</p><p>--- Ensinnäkin, minä en valehtele koskaan… Ja toiseksi, enhän voi hänelle sanoa, että…</p><p>Christophe kysyi puoleksi kujeillen, puoleksi vakavasti:</p><p>--- Ja miksi et?</p><p>Aada nauroi, hän kohautti hartioitaan ja sanoi, että Christophe oli hävytön ja huonosti kasvatettu; ja ettei hän ollut ottanut häntä holhoojakseen.</p><p>--- Eikö minulla siihen ole oikeutta?</p><p>--- Ei suinkaan.</p><p>--- Sen jälkeen, mitä on tapahtunut?</p><p>--- Ei ole tapahtunut mitään.</p><p class=" stretch-last-line ">Aada katsoi häneen nauraen, uhittelevasti; ja vaikka Aada sanoi sen leikillä, niin pahempi oli, että Aada olisi voinut hyvinkin sanoa samaa vakavasti (sen Christophe tunsi), ja myöskin uskoa sanoihinsa. Mutta jokin hauska</p></div> </div>