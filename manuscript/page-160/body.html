<div class="leaf flex"><div class="inner justify"><p class="no-indent  ">suinkaan ollut siitä hänelle vihoissaan, vaan että se paremminkin oli hänestä hyvä.</p><p>--- Te luotte Jumalan oman muotonne mukaan, virkkoi Christophe.</p><p>--- Sellainen olisi näet minusta hänen asemassaan ikävää, jatkoi Sabina vakuutetulla äänellä.</p><p>--- Te ette tosiaan välittäisi paljoa maailmasta, jos olisitte hänen asemassaan.</p><p>--- Ainoa, mitä siltä pyytäisin, olisi se, ettei se välittäisi minusta.</p><p>--- Eikä maailma kulkisi ehkä silti sen pahemmin, virkkoi Christophe.</p><p>--- Hyst! huudahti Sabina; tämähän on jumalatonta.</p><p>--- Minusta ei ole jumalatonta, jos sanon, että Jumala kyllä siinä asiassa muistuttaa teitä. Olenpa varma, että hän on niistä sanoista imarreltu.</p><p class=" stretch-last-line ">--- Oletteko hiljaa! sanoi Sabina puolittain nauraen, puolittain suuttuen. Häntä alkoi peloittaa, että Jumala</p></div> </div>