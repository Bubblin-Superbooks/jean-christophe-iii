<div class="leaf flex"><div class="inner justify"><p class="no-indent  ">henkäystä. Oli liikkumaton ja hartaan-tyyni talvinen päivä, joka lämmitteli viluissaan värähdellen auringon turtuneessa valossa. Silloin tällöin kajahti kaukaa laaksosta junan lyhyt vihellys. Christophe seisoi jyrkänteen reunalla ja katseli maisemaa. Myrrha tarkasteli Christophea.</p><p>Christophe kääntyi Myrrhan puoleen, selvästi oikein hyvällä tuulella.</p><p>--- Kas niin, ne laiskurit, virkkoi hän; johan sanoin sen heille!… No, mitäpä muuta, täytyy heitä odottaa…</p><p>Hän heittäytyi loikomaan auringonpaisteeseen, pengermälle, joka oli rakoillut kuivuudesta.</p><p>--- Aivan niin, odotetaan, sanoi Myrrha ottaen hatun pois päästään.</p><p>Myrrhan äänessä oli jotain niin pilkallista, että Christophe kohottausi ylös ja katsoi häneen.</p><p>--- No, mitä nyt? kysyi Myrrha rauhallisesti.</p><p>--- Mitä sinä sanoit?</p></div> </div>