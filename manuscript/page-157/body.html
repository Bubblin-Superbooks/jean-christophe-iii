<div class="leaf flex"><div class="inner justify"><p class="no-indent  ">toiselle kadulle, tässä lähellä. Hänellä niitä on varmasti, hänellä on kaikkea, mitä tarvitaan. Christophe nauroi moiselle liikeharrastukselle.</p><p>--- Lähetättekö te hänelle tällä tavoin kaikki ostajanne?</p><p>--- No, en tosiaan tee sitä ensi kertaa, vastasi Sabina iloisesti. Häntä hävetti kuitenkin hiukan.</p><p>--- On niin ikävä järjestellä kaikkea, jatkoi Sabina. Minä lykkään sen päivästä päivään… Mutta huomenna minä sen varmasti teen.</p><p>--- Tahdotteko, niin autan teitä? kysyi Christophe.</p><p>Sabina kielsi. Hän olisi kyllä halunnut siihen myöntyä, mutta hän ei uskaltanut juorujen vuoksi, ja sitäpaitsi se oli hänestä nöyryyttävää.</p><p>He pakisivat sitten edelleen.</p><p>--- Entä ne napit? sanoi leski hetken päästä Christophelle. Ettekö menekään Liisin luo?</p><p class=" stretch-last-line ">--- En kuuna päivänä, vastasi Christophe. Odotan,</p></div> </div>