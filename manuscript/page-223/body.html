<div class="leaf flex"><div class="inner justify"><p class="no-indent  ">toivoi; hän melkein syytti itseään, ettei valehdellut. Hän koetti lohduttaa Christophea:</p><p>--- Hän ei ollut enää tiedoissaan.</p><p>--- Ja hän puhui?</p><p>--- Ei voitu häntä enää oikein ymmärtää. Hän puhui niin hiljaa.</p><p>--- Missä on hänen pikku tyttönsä?</p><p>--- Hänen veljensä vei hänet luokseen sinne maalle.</p><p>--- Entä — <em>hän</em>?</p><p>--- Hänkin on siellä. Viime viikon maanantaina hän lähti täältä.</p><p>He alkoivat taas itkeä.</p><p class=" stretch-last-line ">Rouva Vogelin ääni huusi jälleen Rosaa. Christophe eli yksin jäätyään uudestaan sielussaan päivät, joina Sabina oli sairastanut ja kuollut. Siitä oli viikko, jo viikko!… Hyvä Jumala, mikä tuo rakastettu nyt oli? Kuinka sen viikon ajan oli satanut, satanut maahan!… Ja hän itse, Christophe, hän oli sen aikaa nauranut, ollut</p></div> </div>