<div class="leaf flex"><div class="inner justify"><p class="no-indent  ">hänen suunsa vääntyi vihasta irvistykseen. Rosa heilutti voitonriemuissaan ompelustansa hänen nenänsä edessä. Christophe työnsi sen kärsimättömästi pois.</p><p>--- Se on valmis, valmis! intti yhä Rosa.</p><p>--- No, jos on valmis, niin menkää ja ruvetkaa tekemään uutta! sanoi<br>Christophe kuivasti.</p><p>Rosa säikähti. Koko hänen ilonsa luhistui. Christophe jatkoi ilkeästi:</p><p>--- Ja kun olette ommellut niitä kolmekymmentä ja olette oikein vanha, niin voitte ainakin sanoa, ettei elämänne ole mennyt hukkaan!</p><p>Rosaa itketti:</p><p>--- Hyvä Jumala, kuinka te olette paha, Christophe! sanoi hän.</p><p class=" stretch-last-line ">Christophe häpesi ja virkkoi Rosalle jonkun ystävällisen sanan. Rosa tyytyi niin vähään, että hän tuli silloin heti jälleen luottavaksi; ja hän jatkoi kahta</p></div> </div>