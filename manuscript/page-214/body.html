<div class="leaf flex"><div class="inner justify"><p>--- Se ei ole totta!</p><p>Hän tiesi, että se oli totta. Mutta hän tahtoi sen kieltää, hän tahtoi väkisinkin, ettei se olisi niin. Kun hän näki Rosan kyyneleitä virtaavat kasvot, ei hän enää epäillyt, ja hän alkoi nyyhkiä.</p><p>Rosa kohotti päätänsä:</p><p>--- Christophe! sanoi hän.</p><p>Christophe oli hervahtanut pöytää vasten ja kätki kasvojaan: Rosa kumartui sanomaan hänelle:</p><p>--- Christophe!… Äiti tulee!… Christophe kohottausi ylös:</p><p>--- Ei, ei, sanoi hän, minä en tahdo, että hän minut näkee.</p><p class=" stretch-last-line ">Rosa otti Christophea kädestä ja johti hänet, joka hoippui kyyneltensä sokaisemana, pieneen, pihalle päin olevaan halkovajaan. Rosa sulki vajan oven takanaan. He olivat nyt pimeässä. Christophe horjahti istumaan pölkylle, jonka päässä pilkottiin halkoja. Rosa jälleen</p></div> </div>