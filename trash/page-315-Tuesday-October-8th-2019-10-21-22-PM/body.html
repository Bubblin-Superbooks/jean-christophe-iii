<div class="leaf flex"><div class="inner justify"><p>--- En, rakas ystävä.</p><p>Aada käänsi hänelle raivoissaan selkänsä.</p><p>--- Sinä et rakasta minua, sinä et tiedä, mitä rakkaus on.</p><p>--- Hyvin mahdollista, vastasi Christophe suopeasti.</p><p>Christophe tiesi hyvin, että hän olisi pystynyt yhtä hyvin kuin kuka muu tahansa jollakin intohimon hetkellä tekemään tyhmyyksiä, jopa kunnottoman töitäkin, ja, — kukapa tietää? — vielä enempääkin; mutta hänestä oli hävytöntä kerskua kylmästi sellaisella, ja vaarallista tunnustaa se Aadalle. Jokin vaisto sanoi hänelle, että rakas vihollinen vaaniskeli nyt häntä ja otti varteen jokaisen hänen sanansa: hän ei tahtonut päästää häntä niskaansa.</p><p>Toisen kerran yritti Aada uudestaan; hän kysyi Christophelta:</p><p>Rakastatko minua sen tähden, että minua rakastat, vai sen tähden, että minä rakastan sinua?</p></div> </div>