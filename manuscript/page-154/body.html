<div class="leaf flex"><div class="inner justify"><p>He katsoivat toisiinsa nauraen.</p><p>--- Kuinka onnellinen olette! sanoi Christophe. Minä, minä en osaa olla tekemättä jotain.</p><p>--- Näyttääpä, kuin osaisitte erinomaisesti.</p><p>--- Olen viime päivinä oppinut.</p><p>--- Opitte kyllä, kun aika tulee.</p><p>Christophen sydän oli rauhallinen ja levännyt, kun hän palasi kamariinsa Sabinan puheilta. Hänelle riitti ainoastaan nähdä Sabina. Hän sai levähtää nyt tuosta levottomasta, ärtyneestä, hermostuneen tuskallisesta mielentilasta, joka oli kiduttanut hänen sydäntään. Ei mitään kiusaavaa puhellessa Sabinan kanssa. Ei mitään häiritsevää hänestä uneksiessa. Hän ei uskaltanut sitä tunnustaa itselleen; mutta heti, kun hän joutui Sabinan läheisyyteen, tunsi hän itsensä valtaavan niin suloisen tylsyyden, että hän melkein nukahti. Öisin nukkui hän paremmin kuin oli koskaan ennen nukkunut.</p><p class=" stretch-last-line ">Työstä palatessaan vilkaisi Christophe usein Sabinan</p></div> </div>