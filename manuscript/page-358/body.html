<div class="leaf flex"><div class="inner justify"><p>Nähdessään, että Christophe oli aivan tyrmistynyt, tuli Myrrha ilveilevän näköiseksi.</p><p>--- Myrrha! kysyi Christophe kurkkuun takertuvin äänin, sano, mitä sinä tästä ajattelet…</p><p>Myrrha kohautti olkapäitään, hymyili, ja ryhtyi jälleen työhönsä.</p><p>Christophe tarttui hänen käteensä ja tempaisi häneltä pois hatun, jota hän korjaili:</p><p>--- Jätä tuo, jätä, ja sano minulle… Myrrha katsoi häntä silmiin ja odotti. Hän näki Christophen huulten vapisevan.</p><p>--- Sinä ajattelet, virkkoi Christophe hiljaa, että Ernest ja Aada…?</p><p>Myrrha hymyili:</p><p>--- Hm, mitäs muuta!</p><p>Christophe ponnahti loukkautuneena ylös:</p><p>--- Ei, ei! Se ei ole mahdollista. Et ajattele sellaista!… Ei! Ei!</p></div> </div>