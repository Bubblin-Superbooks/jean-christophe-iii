<div class="leaf flex"><div class="inner justify"><p class="no-indent  ">kokonaan elämästä?</p><p>--- Oh, vastasi toinen rauhallisesti, mitä siinä on vaikeaa? Eikö elämä ole surullista ja rumaa?</p><p>--- On siinä kaunistakin, virkkoi Christophe katsellen illan ihanuutta.</p><p>--- Kyllä, on kaunistakin, mutta vähän.</p><p>--- Tuo vähä, se on minulle vielä paljon.</p><p>--- Oh, mutta sehän on selvän älyn asia. Toisella puolella hyvää ja paljon pahaa, ja toisella puolella jälleen ei hyvää eikä pahaa, täällä maailmassa; ja senjälkeen loppumaton onni: voiko epäröidä valinnassa?</p><p>Christophe ei liioin rakastanut tätä laskutapaa. Niin säästeliäs elämä tuntui hänestä sangen köyhältä. Hän koetti nyt kuitenkin vakuuttaa itselleen, että se oli viisautta.</p><p>--- Te ette siis pelkää vaaraa, että antaisitte jonkin miellyttävän hetken vietellä itsenne? kysyi hän hiukan ivallisesti.</p></div> </div>