<div class="leaf flex"><div class="inner justify"><p>--- Kuule nyt, äiti, mikä sinulla on? sanoi hän. Tahdotko, niin autan sinua? Oletko sinä sairas?</p><p>Louisa ei vastannut. Hänelle tuli sisäinen nyyhkytyksen puuska. Christophe otti häntä käsistä, hän laskeusi polvilleen äidin eteen, että olisi nähnyt huoneen puolihämärässä paremmin hänen kasvonsa.</p><p>--- Äiti! sanoi hän rauhattomana.</p><p>Louisa painoi otsansa hänen olkaansa vasten, ja raju itku sai vallan.</p><p>--- Minun poikaseni, hoki Louisa painautuen hänen puoleensa, pikku poikani!… Ethän sinä jätä minua? Lupaathan sen minulle?'</p><p>Sääli raastoi Christophen sydäntä:</p><p>--- En, äiti, minä en sinua jätä. Mistä sinulle on tullut sellainen ajatus?</p><p>--- Minä olen niin onneton! Kaikki ovat jättäneet minut, kaikki…</p><p class=" stretch-last-line ">Louisa näytti esineitä ympärillään, eikä Christophe</p></div> </div>