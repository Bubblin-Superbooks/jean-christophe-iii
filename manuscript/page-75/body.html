<div class="leaf flex"><div class="inner justify"><p class="no-indent  ">lopetti. Hän oli hämmästynyt Christophen jäykkyyttä ja tullut levottomaksi, että oli jo myöhä, ja hän ehdotti nyt, että palattaisiin jo kotiin. Christophe ei vastannut. Leonhard tarttui häntä käsivarteen. Christophe hätkähti, ja katsoi Leonhardiin hämmentynein silmin.</p><p>--- Christophe, nyt täytyy mennä kotiin, virkkoi Leonhard.</p><p>--- Mene hiiteen! huudahti Christophe hänelle raivoissaan.</p><p>--- Hyvä Jumala! Christophe, mitä olen teille tehnyt? kysyi Leonhard peloissaan ja kauhistuen.</p><p>Christophe masensi mielensä.</p><p>--- Niin, sinä olet oikeassa, ystäväiseni, sanoi hän lempeämmällä äänellä, en tiedä, mitä puhun. Mene! Mene Jumalan luo!</p><p>Hän jäi yksin. Hänen sydämensä oli niin lohduton.</p><p class=" stretch-last-line ">--- Oi, taivaan Jumala! huudahti hän väännellen käsiään ja kohottaen kasvonsa kiihkeästi mustaa taivasta</p></div> </div>