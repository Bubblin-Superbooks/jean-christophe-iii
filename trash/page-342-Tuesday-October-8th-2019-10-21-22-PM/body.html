<div class="leaf flex"><div class="inner justify"><p>--- Kuinka! Tehän tunnette toisenne? kysyi Christophe ällistyneenä.</p><p>--- Erinomaisesti! vastasi Myrrha nauraen.</p><p>--- Milloinka te olette tutustuneet?'</p><p>--- Kauan sitten!</p><p>--- Ja sinä tiesit sen? kysyi Christophe Aadalta? Miksi et sitä minulle sanonut?</p><p>--- Minä nyt muka tuntisin Myrrhan kaikki rakastajat, virkkoi Aada kohauttaen olkapäitään.</p><p class=" stretch-last-line ">Myrrha sai puheen jälleen vilkastumaan ollen muka suuttuvinaan. Christophen tiedot supistuivat siihen. Hän oli tullut surulliseksi. Hänestä tuntui, että Ernest, Myrrha ja Aada olivat olleet hänelle vilpillisiä, vaikka hän ei totta sanoen voinut syyttää heitä mistään valheesta; mutta olihan vaikea uskoa, että Myrrha, jolla ei ollut mitään salaisuutta Aadalle, olisi peitellyt tätäkään asiaa häneltä, enempää kuin sitäkään, etteivät Ernest ja Aada olisi tunteneet toisiaan jo aikaisemmin.</p></div> </div>