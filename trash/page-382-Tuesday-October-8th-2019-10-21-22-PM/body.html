<div class="leaf flex"><div class="inner justify"><p class="no-indent  ">tekijä!…</p><p>He nousivat ylämäkeen kaupungin vieressä olevalle harjulle. Gottfried sanoi lempeästi:</p><p>--- Se ei ole viimeinen kerta, hyvä ystävä. Ihminen ei tee sitä, mitä tahtoo. Hän tahtoo, ja hän elää; se on kaksi eri asiaa. Täytyy osata tyyntyä. Pääasia on, näetkös, ettei väsy tahtomaan ja elämään. Muu ei riipu meistä itsestämme.</p><p>Christophe hoki yhä epätoivoissaan:</p><p>--- Väärän valan tekijä olen!</p><p>--- Kuuletkos noita? kysyi Gottfried… (Kukot kiekuivat maataloissa.)</p><p>--- Ne lauloivat kerran myöskin eräälle, joka oli vannonut väärän valan.<br>Ne laulavat meille jokaiselle joka aamu.</p><p>--- Tulee päivä, virkkoi Christophe katkerasti, jona ne eivät enää minulle laula… Valkenematon päivä. Ja mihin sitä ennen käytin elämäni?</p></div> </div>