<div class="leaf flex"><div class="inner justify"><p class="no-indent  ">asioita:</p><p>--- Hän oli ollut juhlapäivällisillä: siellä oli suurherttua; Myrrha oli, <em>ihan totta</em>, New Foundlandin koira… ei, ei, hän oli kähärävillainen lammas ja tarjoili pöydässä… Aada oli keksinyt keinon, miten kohota maasta ylös, kävellä, tanssia, loikoa ilmassa. Kuulehan nyt: se oli aivan yksinkertaista: ei tarvinnut muuta kuin… niin ja noin…; ja siinä se.</p><p>Christophe naureskeli hänelle. Myöskin Aada nauroi, hiukan närkästyneenä, että Christophe nauroi. Hän kohautti olkapäitään ja sanoi Christophelle:</p><p>--- Ah, sinä et mitään ymmärrä!…</p><p>He nauttivat aamiaisensa vuoteella, söivät yhteisellä lusikalla samasta vadista.</p><p class=" stretch-last-line ">Aada nousi viimein ylös; hän heitti yltään peitot, solautti kauniit, komeat, valkeat jalkansa ja kaunismuotoiset, lihavat säärensä sängystä ja laskeutui seisomaan sängynmatolle. Sitten hän istahti hiukan</p></div> </div>