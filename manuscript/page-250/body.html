<div class="leaf flex"><div class="inner justify"><p>Ja hän aikoi jatkaa matkaansa. Mutta tyttö kutsui häntä takaisin:</p><p>--- Kuulkaa, hyvä herra! Ettekö olisi kohtelias? Auttaisitte minut alas.<br>Minä en pääse…</p><p>Christophe tuli takaisin ja kysyi, kuinka hän sitten oli päässyt ylös.</p><p>--- Kynsilläni… Ylös on aina helppo päästä…</p><p>--- Varsinkin, kun makeat marjat houkuttelevat tuolla päänne päällä…</p><p>--- Niin… Mutta kun on syönyt, niin rohkeus pettää. Ei keksikään paluutietä.</p><p>Christophe katseli häneen tutkivasti. Hän sanoi:</p><p>--- Siellähän on hyvä olla. Olkaa siinä vaan! Minä tulen teitä katsomaan huomenna. Hyvästi!</p><p>Mutta Christophe ei kuitenkaan lähtenyt, vaan seisoi siinä tytön alapuolella.</p><p class=" stretch-last-line ">Tyttö oli pelkäävinään, ja rukoili sievän nyrpeänä,</p></div> </div>