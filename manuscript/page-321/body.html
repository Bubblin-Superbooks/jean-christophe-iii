<div class="leaf flex"><div class="inner justify"><p class="no-indent  ">minut milloin tahdot.<br>Mutta silloin emme sano: näkemiin, vaan: hyvästi.</p><p>--- Mutta jos minä yhä silloinkin sinua rakastan?</p><p>--- Kun jotkut rakastavat, niin he uhraavat itsensä toistensa puolesta.</p><p>--- No niin, uhraa sinä itsesi.</p><p>Christophe ei voinut olla nauramatta Aadan itsekkyydelle. Ja Aada itsekin nauroi.</p><p>--- Toisen uhrautuminen on vain yhden rakkautta, sanoi Christophe.</p><p>--- Ei suinkaan. Se luo molempain rakkauden. Minä rakastaisin sinua paljoa enemmän, jos sinä uhraisit itsesi tähteni. Ja ajattelehan, Christli, kuinka suuresti sinä puolestasi rakastaisit minua silloin, koska uhraisit itsesi; kuinka onnellinen sinä olisit.</p><p>He nauroivat molemmat, tyytyväisinä, kun olivat saaneet erimielisyytensä käännetyksi iloisempaan suuntaan.</p></div> </div>